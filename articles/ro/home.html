<h1>Ce este dweb.md?</h1>

<p>
  Dweb.md este inițiativa pentru populariza tehnologiilor Blockchain și a
  Web-ului Descentralizat (DWeb) în Republica Moldova. Noi considerăm că
  adoptarea acestor tehnologii va accelera inovarea pe intern și va diversifica
  portofoliului de servicii digitale „exportate”.
</p>

<h1>
  De ce acum este momentul de a adopta Blockchain-ul în Republica Moldova?
</h1>

<p>
  Necesitatea de a adopta Blockchain-ul în Republica Moldova reiese din valoarea
  considerabilă generată cu Blockchain-uri, poziția inferioară a Moldovei în
  comparație cu alte țări în număr de Blockchain specialiști și mulțimea de
  oportunități pierdute în scepticismul (sau ignoranța) față de relativ noile
  tehnologii.
</p>

<h2>Care este valoarea generată prin intermediul Blockchain-urilor?</h2>

<p>
  Blockchain, sau în general Web3, este un domeniu relativ tânăr - mai puțin de
  15 ani. Fiind inițial concepute pentru descentralizarea banilor electronici
  (Bitcoin), Blockchain-urile curente ajută la crearea noilor tipuri de valută
  (criptomonede, stablecoins), de economii (tokenomics), de finanțe (DeFi,
  CeFi), de organizații (DAOs), de aplicații (DApps), de identități digitale
  (DIDs).
</p>

<p>
  Analizând progresul tehnologic și creșterea volumului de investiții în
  proiectele Blockchain, compania Gartner estimează depășirea cifrei de $3.1
  trilioane în valoare generată de Blockchain până în anul 2030.
</p>

<p>
  Blockchain-ul aduce valoare nu numai prin inovații disruptive. Blockchain-ul
  poate fi aplicat în cadrul organizațiilor sau sistemelor informatice curente,
  pentru a porni un proces de inovare incrementală. Pentru context, inovarea
  disruptivă naște noi piețe datorită unui produs radical nou, adesea imperfect,
  ce aduce margini mici de profit. Inovarea incrementală tinde a face mai bine
  sau mai ieftin același lucru, cu o tendință de creștere a marginilor de
  profit.
</p>

<h2>
  Cum se compară Republica Moldova cu alte țări în număr de Blockchain
  specialiști?
</h2>

<p>
  La momentul editării, decembrie 2022, o căutare pe LinkedIn a cuvântului
  „Blockchain” cu locația în Republica Moldova va afișa doar 59 de persoane (din
  aproximativ 30.000 angajați în sectorul TIC, 0.19%). Conform LinkedIn-ului și
  altor surse (dappros), în Statele Unite sunt peste 44.000 angajați în domeniul
  Blockchain, peste 5.000 în Germania, peste 6.400 în Franța și în jur de 750 în
  România. Doar pentru a ne alinia cu rata Blockchain specialiștilor în Statele
  Unite, avem nevoie de format circa 50 noi specialiști.
</p>

<h2>Ce pierdem prin neglijarea tehnologiilor Blockchain?</h2>

<p>
  Pentru context, Web3 este viziunea noului Web care se bazează predominant pe
  sisteme descentralizate, așa cum sunt Blockchain-urile publice. Numai în 2022,
  în startup-urile din domeniul Web3 au fost investite circa
  <a
    href="https://www.bloomberg.com/opinion/articles/2022-03-26/web3-will-take-several-years-to-go-mainstream"
    target="_blank"
    >$23 miliarde</a
  >. Făcând o estimare naivă, dacă Moldova ar atinge a 195-a parte din această
  sumă, influxul net de capital ar fi alimentat cu circa $117 milioane.
</p>

<p>
  De asemenea, pierdem o metodă alternativă de finanțare - ICO, Initial Coin
  Offering, metodă de a colecta fonduri pentru crearea unei rețele/aplicații
  Blockchain, care constă în emiterea/vânzarea de cripto tokene. Pentru
  referință, Ethereum, cel mai utilizat Blockchain de azi, a avut un ICO de
  $17.3 milioane, iar Telegram a organizat un ICO controversat de $1.7 milidarde
  (cel mai mare din istorie).
</p>

<p>
  Pe lângă aspectul material, noi pierdem oportunitatea pentru a re-imagina
  funcționarea diferitor sectoare economice și a organelor de stat - subiect
  care îl vom detalia în continuare.
</p>
