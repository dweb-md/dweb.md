<h1>Ce este dweb.md?</h1>

<p>
  Dweb.md este inițiativa pentru popularizarea tehnologiilor Blockchain și a
  Web-ului Descentralizat (DWeb) în Republica Moldova.
</p>

<p>
  Noi considerăm că tehnologiile Blockchain combină un înalt potențial pentru
  inovare cu numeroase exemple de aplicare eficientă - de la divertisment la
  e-guvernare. În cazul Republicii Moldova, noi am putea folosi aceste
  tehnologii cât pentru re-imaginarea organizațiilor / sistemelor informatice
  existente, atât și diversificarea portofoliului de servicii digitale
  exportate.
</p>

<p>
  Pentru a înțelege încercările cu care se confruntă dweb.md, secțiile următoare
  ating câteva aspecte cheie ale adoptării tehnologiilor Blockchain în Republica
  Moldova:
</p>

<ol>
  <li>De ce acum este momentul de a adopta Blockchain-ul?</li>
  <li>Web-ul Descentralizat - catalizator al inovării digitale</li>
  <li>Obstacolele în calea adoptării Blockchain-ului</li>
  <li>Premisele adoptării Blockchain-ului</li>
</ol>

<h2>Cum poți contribui?</h2>

<p>
  Dweb.md e la început de cale. Noi căutăm oameni pasionați de Blockchain și
  inovare, care nu sunt indiferenți de viitorul țării noastre.
</p>

<p>
  Alătură-te comunității dweb.md! Partajează-ți experiența cu tehnologiile
  Blockchain sau DWeb, propune sau discută următoarele acțiuni ale comunității,
  povestește prietenilor și colegilor despre inițiativa noastră!
</p>

<p>
  Ne găsești aici -
  <a
    href="https://discord.gg/AhvVXbdw"
    target="_blank"
    referrerpolicy="no-referrer"
    >server Discord</a
  >.
</p>

<h1>
  De ce acum este momentul de a adopta Blockchain-ul în Republica Moldova?
</h1>

<p>
  Tehnologiile Blockchain sunt la o etapă rapidă de dezvoltare și adoptare în
  întreaga lume. Dovadă servesc sumele cosmice investite în sectorul
  Blockchain/Web3, creșterea numărului de țări ce reglementează criptomonedele
  și extinderea domeniilor de aplicabilitate a Blockchain-ului.
</p>

<p>
  Ca Republica Moldova să nu rămână în urmă, noi trebuie să ne aliniem cu alte
  state în adoptarea și dezvoltarea continuă a tehnologiilor Blockchain. În
  continuarea acestei secții, vom enumera trei argumente pentru necesitatea
  adoptării Blockchain-ului la noi în țară: valoarea generată de Blockchain-uri,
  numărul mic de Blockchain specialiști la noi în țară comparativ cu alte state,
  oportunitățile pierdute prin neglijarea noilor tehnologii.
</p>

<h2>Care este valoarea generată prin intermediul Blockchain-urilor?</h2>

<p>
  Fiind o tehnologie relativ tânără - mai puțin de 15 ani - Blockchain-ul deja a
  reușit să deschidă noi dimensiuni pentru inovare: crearea noilor tipuri de
  valută (criptomonede, stablecoins), de economii (tokenomics), de finanțe
  (DeFi, CeFi), de organizații (DAOs), de aplicații (DApps), de identități
  digitale (DIDs).
</p>

<p>
  Din punct de vedere financiar, tehnologiile Blockchain au un potențial
  considerabil. Compania Gartner estimează depășirea la
  <a
    href="https://www.gartner.com/smarterwithgartner/the-cios-guide-to-blockchain#:~:text=Gartner%20estimates%20blockchain%20will%20generate,be%20exploring%20the%20technology%20now."
    target="_blank"
    referrerpolicy="no-referrer"
    >$3.1 trilioane</a
  >
  în valoare generată de Blockchain până în anul 2030.
</p>

<p>
  Având un caracter disruptiv pronunțat, tehnologiile Blockchain pot fi
  valorificate și de către organizațiile mai „conservatoare” - guverne, bănci
  naționale sau comerciale, marile corporații. Exemple de utilizare a
  Blokchain-ului în astfel de contexte: digitalizarea actelor, automatizarea
  contractelor, garantarea trasabilității în sistemele de logistică, RTGS
  (Real-Time Gross Settlement).
</p>

<h2>
  Cum se compară Republica Moldova cu alte țări în număr de Blockchain
  specialiști?
</h2>

<p>
  La momentul editării, decembrie 2022, o căutare pe LinkedIn a cuvântului
  „Blockchain” cu locația în Republica Moldova va afișa doar
  <i>59 de persoane</i> (din aproximativ
  <a
    href="https://ict.md/sectorul-tic-din-moldova-cel-mai-mare-exportator-de-servicii-din-anul-trecut/"
    target="_blank"
    referrerpolicy="no-referrer"
    >30.000 angajați în sectorul TIC</a
  >, 0.19%). Conform LinkedIn-ului și altor surse (<a
    href="https://www.dappros.com/201809/blockchain-developers-worldwide-stats-absolute-vs-relative-to-population/"
    target="_blank"
    referrerpolicy="no-referrer"
    >dappros</a
  >), în Statele Unite sunt peste 44.000 angajați în domeniul Blockchain, peste
  5.000 în Germania, peste 6.400 în Franța și în jur de 750 în România. Doar
  pentru a ne alinia cu rata Blockchain specialiștilor în Statele Unite,
  <i>avem nevoie de dublat numărul de specialiști autohtoni</i>.
</p>

<h2>Ce pierdem prin neglijarea tehnologiilor Blockchain?</h2>

<p>
  Numai în 2022, în startup-urile din domeniul Web3 au fost investite circa
  <a
    href="https://www.bloomberg.com/opinion/articles/2022-03-26/web3-will-take-several-years-to-go-mainstream"
    target="_blank"
    referrerpolicy="no-referrer"
    >$23 miliarde</a
  >. Făcând o estimare naivă, dacă Moldova ar atinge a 195-a parte din această
  sumă, influxul net de capital ar fi alimentat cu circa <i>$117 milioane</i>.
</p>

<p>
  De asemenea, pierdem o metodă alternativă de finanțare - ICO, Initial Coin
  Offering, metodă de a colecta fonduri pentru crearea unei rețele/aplicații
  Blockchain, care constă în emiterea/vânzarea de cripto tokene. Pentru
  referință, Ethereum, cel mai utilizat Blockchain de azi, a avut un
  <a
    href="https://www.gemini.com/cryptopedia/initial-coin-offering-explained-ethereum-ico"
    target="_blank"
    referrerpolicy="no-referrer"
    >ICO de $17.3 milioane</a
  >, iar Telegram a organizat un
  <a
    href="https://www.businessinsider.com/sec-blocks-telegram-1-7-billion-ico-plan-grams-2019-10?r=US&IR=T"
    target="_blank"
    referrerpolicy="no-referrer"
    >ICO controversat de $1.7 milidarde</a
  >
  (cel mai mare din istorie).
</p>

<p>
  Pe lângă aspectul material, noi pierdem oportunitatea pentru a re-imagina
  funcționarea diferitor sectoare economice și a organelor de stat - subiect
  care îl vom detalia în continuare.
</p>

<h1>
  Cum Web-ul Descentralizat poate deveni catalizatorul inovării digitale în
  Republica Moldova?
</h1>

<p>
  Web-ul Descentralizat rămâne a fi în proces de dezvoltare. Maturizarea acestei
  paradigme depinde de mai mulți factori, printre care elaborarea noilor
  protocoale și tehnologii descentralizate, adoptarea de publicul larg și
  definirea unui cadru legislativ eficient.
</p>

<p>
  Noutatea bună: tehnologiile cheie ale Web-ului Descentralizat - Blockchain,
  Inteligență Artificială descentralizată, Internetul Obiectelor omniprezent -
  pot fi aplicate de astăzi în sectoarele privat, non-profit și public.
  Tehnologiile descentralizate deschid noi căi pentru rezolvarea problemelor
  înrădăcinate, așa cum o nouă unealtă îi permite sculptorului să descopere noi
  tehnici de lucru și forme de exprimare.
</p>

<h2>Cum Web-ul Descentralizat va accelera inovarea în Sectorul Privat?</h2>

<p>
  Este complicat de enumerat toate problemele cu care se confruntă agenții
  economici în sectorul privat (de ordin tehnic, operațional, logistic, legal,
  fiscal, domeniu-specific, etc), dar ceea ce este comun majorității sferelor de
  activitate este necesitatea de a comunica (având în vedere interacțiunea cu
  clienții, partenerii, statul), gestiona contabilitatea, gestiona datele
  clienților sau angajaților, respecta clauzele contractelor.
</p>

<p>
  Tehnologiile Blockchain vin în ajutor, oferind o metodă mai ieftină și mai
  sigură pentru îmbunătățirea interoperabilității între agenți economici sau
  agenți economici și stat, autentificarea și autorizarea entităților pentru
  accesul la informație sau servicii, dematerializarea actelor și dosarelor,
  semnarea și executarea automată a contractelor, automatizarea proceselor
  contabile/fiscale și o multitudine de alte aplicații posibile.
</p>

<p>
  Pe lângă utilizarea Blockchain-ului în scopuri „tehnice”, există posibilitatea
  de a-l utiliza pentru prestarea serviciilor fiscale, gestionarea fondurilor
  sau colectarea de investiții.
</p>

<h2>Cum Web-ul Descentralizat va accelera inovarea în Sectorul Non-Profit?</h2>
<p>
  Unele dintre cele mai importante dificultăți în sectorul non-profit sunt
  asociate cu colectarea de fonduri, garantarea transparenței (față de diferite
  părți interesate) și luarea deciziilor. Soluție la aceste probleme poate fi
  utilizarea unui Blockchain public, de exemplu Ethereum.
</p>

<p>
  Fondurile pot fi colectate în formă de cripto tokene sau criptomonedă nativă,
  fiind utilizate ulterior pentru achitarea altor servicii pe Blockchain sau
  schimbul tokenurilor în monedă fiduciară.
</p>

<p>
  Blockchain-urile publice garantează transparența în mod implicit, deci orice
  flux și reflux de fonduri va fi ușor de raportat și verificat.
</p>

<p>
  În dependență de structura organizației, pot fi folosite diferite mecanisme
  pentru luarea deciziilor cu utilizarea Blockchain-ului. O metodă ce obține
  popularitate în prezent este crearea Organizațiilor Autonome Descentralizate
  (DAO). În DAO, deciziile sunt luate de membrii organizației prin vot -
  consensus sau atingerea unei anumite rate de voturi favorabile. În unele
  cazuri, DAO sunt programate pentru a oferi autorilor dreptul la veto.
</p>

<p>
  Care sunt beneficiile unei DAO față de organizațiile „clasice”? Există mai
  multe metode pentru a deveni membru al unei DAO - reputație, posesie de anumit
  token, putere de vot proporțională la suma de bani investită în organizație.
  Membrii unei DAO nu sunt obligați să-și afișeze identitatea reală, de aceea
  DAO pot fi create între oameni necunoscuți, care nu se expun la aceleași
  riscuri ca în realitate. DAO oferă o metodă transparentă de a gestiona fonduri
  și a lua decizii cu privință la următoarele acțiuni, recrutare, achiziții.
  Funcționând pe un Blockchain public, DAO automat devin organizații
  internaționale, ceea ce permite atracția membrilor și granturilor din toată
  lumea.
</p>

<p>
  Merită de menționat că DAO pot fi utilizate nu numai în sectorul non-profit,
  de exemplu, de fondurile de investiții și proiectele de dezvoltare software.
</p>

<h2>Cum Web-ul Descentralizat va accelera inovarea în Sectorul Public?</h2>

<p>
  În general, sectorul public obține posibilitatea de a redefini procesele
  „înrădăcinate” datorită apariției noilor instrumente pentru rezolvarea
  ineficiențelor, problemelor de comunicare, transparență sau integritate.
</p>

<p>
  Un Blockchain public cu permisiuni poate fi utilizat pentru garantarea
  transparenței voturilor, luării deciziilor sau alocării bugetului. O astfel de
  soluție va spori încrederea cetățenilor în autorități.
</p>

<p>
  Blockchain-urile pot de asemenea facilita interacțiunea dintre diferite organe
  de stat (e.g. reducerea timpului pentru efectuarea anumitor operații, ușurarea
  transferului de date sau cadre) așa cum și interacțiunea între organele de
  stat și agenții economici (e.g. raportare fiscală, conformarea la anumite
  standarde, obținerea beneficiilor sau scutirilor).
</p>

<p>
  Blockchain-ul poate juca un rol important în dematerializarea actelor și
  registrelor. În comparație cu bazele de date „clasice”, Blockchain-ul oferă
  mai bune garanții de securitate, de persistență a datelor, de imutabilitate
  (istoricul de tranzacții nu poate fi alterat) și gestiunea practic gratuită a
  identităților digitale.
</p>

<h1>Ce încetinește adoptarea Blockchain-ului în Republica Moldova?</h1>

<p>
  În pofida creșterii volumului de investiții în tehnologiile Blockchain / Web3,
  Republica Moldova păstrează un <i>status quo</i> în privința acestor inovații.
  Explicația acestui fenomen poate fi găsită în contextul geopolitic, legislativ
  și academic al țării noastre.
</p>

<h2>Contextul geopolitic</h2>

<p>
  Nu este o noutate că Republica Moldova e plasată geografic între „ciocan și
  nicovală”, suferind de-a lungul istoriei consecințele conflictelor dintre
  polurile opuse de putere. Situația de azi nu face excepție. Având alte
  priorități, nu putem blama autoritățile sau cetățenii pentru atenția
  insuficientă față de ultimele tendințe în spațiul antreprenorial sau
  tehnologic. Dar în același timp, ce ar fi dacă adoptarea noilor tehnologii ar
  permite rezolvarea problemelor acute - de exemplu, dependența energetică,
  inflația, dificultățile de certificare a bunurilor și de export?
</p>

<h2>Contextul legislativ</h2>

<p>
  Un alt factor este lipsa unui cadru legislativ ce privește tehnologiile
  Blockchain și organizațiile Web3 (private sau non-profit). De ce Republica
  Moldova ar avea nevoie de aceste legi? Inspirându-ne din experiența altor
  state, drept motiv pot servi:
</p>

<ul>
  <li>
    protecția consumatorilor și investitorilor în proiectele legate de
    Blockchain - această sferă clocotește în continuare din cauza crimelor
    informatice și a factorului uman
  </li>
  <li>
    definirea politicii fiscale cu privire la criptomonede și alte cripto tokene
    (de exemplu, X va fi impozitat doar când schimbă criptomonedă în monedă
    fiduciară sau și în cazul când schimbă o criptomonedă pe alta?)
  </li>
  <li>
    clarificarea hotarelor în care antreprenorii locali și investitorii pot crea
    și, respectiv, investi în întreprinderi Web3 din Republica Moldova
  </li>
</ul>

<p>
  Evident, Moldova nu va fi prima țară care va elabora legi cu privire la
  Blockchain. Vom enumera în continuare tendințele urmărite în mai multe țări
  dezvoltate.
</p>

<p>
  Parlamentul European lucrează la
  <a
    href="https://www.europarl.europa.eu/news/en/headlines/economy/20220324STO26154/cryptocurrency-dangers-and-the-benefits-of-eu-legislation"
    target="_blank"
    referrerpolicy="no-referrer"
    >un nou proiect de lege</a
  >, care „pentru a încuraja dezvoltarea și utilizarea acestor tehnologii”
  (Blockchain, criptomonede, etc), va urmări ca scop „... asigurarea clarității
  legale, suportul inovării, protecția consumatorilor și investitorilor și
  garanția stabilității financiare”.
</p>

<p>
  <a
    href="https://cointelegraph.com/news/the-state-of-crypto-in-southern-europe-malta-leads-the-way"
    target="_blank"
    referrerpolicy="no-referrer"
    >Malta și Cipru</a
  >
  sunt două state insulare care printre primele au reglementat utilizarea
  criptomonedelor, funcționarea schimburilor criptovalutare și a organizațiilor
  din domeniul Web3. De exemplu, cel mai mare schimb criptovalutar - Binance -
  este înregistrat în Malta. Ce are Malta sau Cipru de câștigat din aceste legi?
  Răspunsul scurt - noi surse de venit pentru bugetul de stat.
</p>

<p>
  Statele Unite de asemenea lucrează la proiecte de lege ce privesc
  criptomonedele și tehnologiile Blockchain. Fiind o țară federativă, unele
  state deja acceptă plata impozitelor în criptomonedă (de exemplu,
  <a
    href="https://bitpay.com/assets/ohio-becomes-first-state-toaccept-taxes-via-cryptocurrency.pdf"
    target="_blank"
    referrerpolicy="no-referrer"
    >statul Ohio folosește BitPay</a
  >
  pentru a facilita achitarea impozitelor cu Bitcoin), iar altele au definit un
  cadru legislativ pentru DAOs (<a
    href="https://www.jdsupra.com/legalnews/wyoming-amends-dao-legislation-enabling-2457236/"
    target="_blank"
    referrerpolicy="no-referrer"
    >statul Wyoming</a
  >
  a adoptat pe 9 Martie 2022 un supliment la Actul cu privire la Societățile cu
  Răspundere Limitată ce permite atribuirea la DAO statutului de SRL).
</p>

<h2>Contextul academic</h2>

<p>
  Un factor îngrijorător este absența Blockchain-ului sau tehnologiilor
  descentralizate în curricula instituțiilor de învățământ superior ce formează
  specialiști TIC, cele mai mari fiind Universitatea de Stat și Universitatea
  Tehnică din Moldova.
</p>

<p>
  Această ignoranță poate fi parțial explicată prin timpul necesar pentru
  elaborarea unei noi curricule. Primul Blockchain a fost propus în 2008, dar
  numai în jur de 2016 această tehnologie a început să „ia zbor”. Deci, au fost
  cel puțin 6 ani pentru a adapta curricula…
</p>

<p>
  Din altă parte, Blockchain-ul a obținut o reputație controversată din cauza
  criptomonedelor, ceea ce ar putea trezi scepticismul academicienilor de la noi
  din țară. Acest argument ar fi plauzibil, însă există Blockchain-uri ce nu au
  criptomonedă nativă - Blockchain-urile cu permisiuni, cum ar fi
  <a
    href="https://www.hyperledger.org/use/fabric"
    target="_blank"
    referrerpolicy="no-referrer"
    >Hyperledger Fabric</a
  >. De asemenea, există tehnologii descentralizate care nu folosesc
  Blockchain-uri sau criptomonede, cum ar fi
  <a href="https://ipfs.tech/" target="_blank" referrerpolicy="no-referrer"
    >protocolul IPFS</a
  >.
</p>

<p>
  Pe lângă acestea, lipsa Blockchain-ului în curricula universitară poate fi
  argumentată și prin prezența minoritară a cercetătorilor de „nouă generație”
  și lipsa motivației materiale pentru a înnoi frecvent curricula.
</p>

<h1>Ce va ușura adoptarea Blockchain-ului în Republica Moldova?</h1>

<p>
  Mai sus am discutat despre riscurile și limitările ce încetinesc adoptarea
  Blockchain-ului în Republica Moldova. Din fericire, există și factori ce ne
  vor ușura integrarea Blockchain-ului și tehnologiilor descentralizate la noi
  în țară.
</p>

<h2>Web3 nu are hotare</h2>

<p>
  Un aspect fascinant al Web-ului Descentralizat este lipsa unei autorități
  centrale care ar dicta cine poate folosi criptomonedele, diversele cripto
  tokene sau aplicații descentralizate. Pentru noi, aceasta înseamnă că
  serviciile Web3 dezvoltate în Moldova vor putea ieși fără dificultăți pe piața
  globală. De asemenea, aceasta va însemna că startup-urile Web3 moldovenești
  vor putea primi investiții de peste hotare cu fricțiune minimă.
</p>

<h2>Moldova e o țară mică</h2>

<p>
  În sfârșit vom beneficia de mărimea țării. Fiind mai mică, prin consecință mai
  agilă, Republica Moldova va putea implementa mai repede noi proiecte de lege
  și susține cu o precizie mai înaltă noile inițiative din domeniul Web3.
</p>

<h2>„Roma nu a fost construită într-o zi”</h2>
<p>
  Aceasta înseamnă că nimeni nu ne impune o viziune maximalistă. Adoptarea
  Blockchain-ului și a Web-ului Descentralizat nu este o țintă fixă, dar o axă,
  un spectru:
</p>

<ol>
  <li>
    Putem începe prin utilizarea Blockchain-urilor cu permisiuni, care nu oimpun
    complexități legale asociate cu criptomonedele. Blockchain-urile cu
    permisiuni sunt deja utilizate într-o pleiadă de domenii, începând cu
    sistemele de logistică și terminând cu e-guvernarea.
  </li>
  <li>
    Apoi, putem reglementa criptomonedele cu scopul de a primi investiții de
    peste hotare. Acceptarea transferurilor de criptomonedă ar atrage noi
    investitori ce preferă Blockchain-urile publice în locul băncilor
    comerciale: transferuri mai rapide, mai ieftine, utilizare mai transparentă
    de fonduri.
  </li>
  <li>
    O altă etapă ar fi reglementarea finanțelor descentralizate (DeFi), a
    organizațiilor autonome descentralizate (DAO) și a altor forme de activitate
    asociată cu Blockchain-ul. Această etapă va favoriza apariția serviciilor și
    organizațiilor de o nouă generație, ce înseamnă explorarea noilor piețe și
    generarea de valoare.
  </li>
  <li>
    Ultima etapă, așa numitul „endgame”, ar fi implementarea și adoptarea în
    masă a Web-ului Descentralizat. La moment, aceasta rămâne o viziune, un
    ideal spre care aspiră oamenii pasionați de ideea Web-ului echitabil și
    respectarea vieții private.
  </li>
</ol>

<h2>Vom învăța din greșelile altora</h2>

<p>
  Noi nu suntem primii care vor adopta Blockchain-ul la nivel de stat. Exemple
  de state ce deja au adoptat proiecte de lege cu privire la Blockchain sunt
  Malta, Cipru, Portugalia, Italia și Statele Unite. Urmează să observăm cum
  aceste legi funcționează (sau nu) în alte state, să decidem care metodologii
  sunt aplicabile la noi în țară și care ne vor apăra cel mai bine interesele
  (ca antreprenori, ca investitori, ca utilizatori, ca stat).
</p>

<p>
  Cineva cu siguranță va întreba: de ce să nu interzicem „Blockchain-urile” și
  pe asta să terminăm dezbaterile? Răspunsul la această întrebare e oferit în
  aceeași secție unde răspundem la întrebarea
  <a href="/#ce-pierdem-prin-neglijarea-tehnologiilor-blockchain"
    >„Ce pierdem prin neglijarea tehnologiilor Blockchain?”</a
  >.
</p>

<hr />

<p>
  Pentru a rezuma, Republica Moldova are o oportunitate unică de a ieși pe piața
  globală cu un nou set de servicii și afaceri atractive pentru investitori.
  Pentru a reuși în aceasta:
</p>

<ol>
  <li>
    vom folosi descentralizarea geografică a Blockchain-ului pentru a livra
    servicii la scară globală și primi investiții din toate colțurile lumii,
  </li>
  <li>vom valorifica agilitatea de care beneficiază statele mici,</li>
  <li>
    vom aloca timp suficient pentru a experimenta și lua decizii informate în
    privința adoptării noilor tehnologii sau legi,
  </li>
  <li>în paralel, vom învăța din experiența altor state cu „Blockchain-ul”.</li>
</ol>
